Napisz program ułatwiający nauczycielowi wystawienie oceny z przedmiotu. Program pobiera od użytkownika nazwy trzech plików:

- Plik z listą uczniów uczęszczających na przedmiot:

W każdym wierszu pliku są kolejno: numer (z następującą po nim kropką), imię oraz nazwisko. Kolejne elementy wiersza oddzielone są spacjami. Uczniowie ponumerowani są kolejnymi liczbami całkowitymi dodatnimi.

-Plik z nazwą przedmiotu i ocenami

W pierszym wierszu pliku znajduje się nazwa przedmiotu. W kolejnych są numery uczniów (również z kropką) oraz oceny odddzielone przecinkami (po każdym przecinku jest spacja). Poprawne oceny to 1, 2, 2+, 3, 3+, 4, 4+, 5, 5+ oraz 6.

-Plik wynikowy — plik z wystawionymi ocenami końcowymi.

Program, po kolei dla każdego ucznia, proponuje ocenę końcową. Poprawne oceny końcowe to 1, 2, 3, 4, 5 oraz 6 (nie ma ocen końcowych z plusami). Ocena proponowana jest na podstawie średniej ocen ucznia zaokrąglonej do najbliższej liczby całkowitej (od połowy w górę; plus przy ocenie liczony jest do średniej jako pół oceny, np. ocena 4+ ma wartość 4,5). Uczeń niemający żadnej oceny jest nieklasyfikowany. Po zaproponowaniu oceny program pyta czy podnieść uczniowi ocenę końcową o jeden stopień (z wyjątkiem uczniów, którym wypada 6 lub są nieklasyfikowani).
Po zakończeniu działania programu w pliku wynikowym zapisywana jest nazwa przedmiotu oraz w kolejnych wierszach oceny końcowe lub informacja o nieklasyfikowaniu. 
Skonstruuj program w następujący sposób: utwórz klasy — Uczen i Przedmiot zapewniające funkconalność potrzebną w programie. W razie potrzeby możesz napisać dodatkowe pomocnicze klasy. Następnie napisz opisany powyżej program korzystając z napisanych klas.

Klasa Uczen musi udostępniać co najmniej następujące operacje (jako pola, metody lub właściwości — należy odpowiednio wybrać):

-utworzenie obiektu na podstawie imienia i nazwiska; nowo utworzony uczeń nie ma żadnych ocen,
-sprawdzenie imienia oraz nazwiska ucznia,
-wstawienie uczniowi oceny (nie można, jeżeli uczeń ma już wystawioną ocenę końcową),
-policzenie średniej ocen ucznia (nie da się policzyć średniej, jeżeli uczeń nie ma ocen),
-sprawdzenie jaka ocena końcowa wypada uczniowi,
-sprawdzenie czy uczeń może być klasyfikowany,
-wystawienie oceny końcowej (na podstawie ocen; nie można wielokrotnie wystawić oceny końćowej),
-podwyższenie oceny końcowej o jeden (tylko jeżeli jest już wystawiona i różna od 6; nie można podwyższyć oceny końcowej dwukrotnie),
-sprawdzenie jaka została wystawiona ocena końcowa (uwzględniając ewentualne podwyższenie oceny).

Klasa Przedmiot musi udostępniać co najmniej następujące operacje:

-utworzenie przedmiotu na podstawie jego nazwy; nowo utworzony przedmiot nie ma zapisanych żadnych uczniów,
-zapisanie ucznia na przedmiot; kolejno zapisani uczniowie otrzymują kolejne numery (numeracja od 1),
-uzyskanie informacji o uczniu na podstawie jego numeru,
-wystawienie ocen końcowych wszystkim zapisanym uczniom na podstawie ich ocen.

Klasy Uczen i Przedmiot muszą spełniać również następujące dodatkowe warunki:

-Wszystkie metody w zaprojektowanych klasach powinny sygnalizować błędy za pomocą mechanizmu wyjątków.
-Metody klas Uczen i Przedmiot nie mogą czytać żadnych danych z pliku, ani pobierać ich od użytkownika z klawiatury. Jedynym sposobem przekazywania danych do metod są parametry tych metod.
-Metody klas Uczen i Przedmiot nie mogą wyświetlać żadnych danych na ekranie ani nie mogą zapisywać nic do pliku. Mogą jedynie modyfikować stan klasy (zmieniać wartości pól), oraz zwracać wyniki za pomocą instrukcji return.

Stwórz zestaw testów jednostkowych dla napisanych klas.
Testy muszą dokładnie sprawdzić całą funkcjonalność klasy. Dla każdej metody powinny być testy wszechstronnie sprawdzające jej działanie. W szczególności należy napisać testy sprawdzające wszystkie szczególne przypadki. Jeżeli na przykład metoda operuje na liście, to trzeba sprawdzić jak zachowuje się dla pustej listy. Jeżeli wykonanie jakiejś operacji nie jest w pewnym przypadku możliwe (np. nie można wystawić oceny końcowej uczniowi bez żadnej oceny, nie można podnieść oceny uczniowi z szóstką), to należy sprawdzić również zachowanie w tej sytuacji metody odpowiedzialnej za tę operację. Konieczne są również testy sprawdzające poprawność reakcji metod na możliwe błędy.